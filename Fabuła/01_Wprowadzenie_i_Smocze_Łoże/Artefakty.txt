Artefakty

Przedmioty, które rzadko można spotkać na ziemi. W zasadzie dosłownie wyrastają z ziemi. Przeciętnie jedna osoba na 100 jest w stanie w ciągu swojego życia znaleźć jeden taki przedmiot.

No właśnie przedmiot? Niekoniecznie. Na przełomie serii pojawi się mnóstwo różnych artefaktów i nie wszystkie przyjmą formę zwykłej rzeczy. 

Istota podnosząca artefakt zyskuje specjalne umiejętności, o ile uda jej się rozpracować działanie przedmiotu. Wraz z coraz większym obyciem z artefaktem staje się On integralną częścią życia osoby noszącej, dostosowując swoje działanie do danej persony. Przeciętnej osobie pełne rozpracowanie artefaktu zajmuje dobre kilka lat, lecz znane są przypadki ludzi/artefaktów, którzy stali się jednością niemal natychmiastowo. Dlaczego jest to ważne? Artefakt może zostać ukradziony tylko w początkowym stanie asymilacji, tyczy się to również zniszczenia. W dalszych etapach, istota zaczyna traktować artefakt jako integralną część ciała, aby w końcowym etapie przedmiot został wchłonięty w ciało użytkownika. Będzie On wówczas w stanie dowolnie korzystać z jego umiejętności i przyzywać go na żądanie.

Możliwe jest korzystanie z kilku artefaktów jednocześnie, lecz wiąże się to z różnymi obciążeniami. Artefakty bowiem mogą posiadać różne efekty uboczne, a złe dobranie artefaktów może prowadzić do wielu nieprzewidywalnych rezultatów. Potocznie uważa się, że im istota potężniejsza tym jest w stanie władać i być właścicielem większej ilości przedmiotów. Nie jest to jednak reguła, a wszystko zależy od specyfiki persony/artefaktu.

Po śmierci właściciela, przedmiot wraca do eteru i może zostać ponownie znaleziony. Nie ma reguły, pozwalającej łatwo znaleźć dany artefakt, czy przejęcia nad nim stałej kontroli zabierając jego moc tym samym innej osobie.

Poza wyjściem z ziemi, artefakty można znaleźć również w wielu innych miejscach i sytuacjach. Znowu zależnie od specyfiki przedmiotu, może go wyrzucić morze, przynieść wiatr, czy spaść na nas z drzewa.

Największe szanse na spotkanie artefaktu są w tak zwanych dungeonach, które wyrastają co jakiś czas na zamkowej polanie. Po więcej informacji na temat polany zamkowej zapraszam do osobnego pliku. 

Istnieją rasy, które lepiej i gorzej reagują na artefakty. Ludziom jak już wspomniałem przyswojenie artefaktu zajmuje średnio kilka lat, podczas których uczą się oni coraz lepiej korzystać z jego umiejętności. Wśród przykładowo elfów, artefakt wchłania się około 15 razy dłużej i przez długi czas nie mogą oni nawet korzystać z ich mocy. Stąd elfy posiadające wyjątkowe moce są uważane za ichniejszą szlachtę.
